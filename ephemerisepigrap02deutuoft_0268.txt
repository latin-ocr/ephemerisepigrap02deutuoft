 

260 OBSERVATIONES EPIGRAPHICAE xvn.

natu maiorem Polemonis et Pythodoridis, Tryphaenam autem eius uxorem
praeterea ignotam adhuc plerique statuerunt3 neque aliter statui potuit, ‘si
quidem Dio loco citato non erravit. At opinionem vulgo receptam evertit

Waddington eo quod observavit Polemonem eum, qui a. 38 rex factus* est, “

in nummis anni tertii vultum prae se ferre pueri annorum fere quindecim 1),
cum Pythodoridis filius natu maior eo tempore annos non potuerit ha-
bere minus quinquaginta. Propterea ego 2) coniecturam proposui Pythodo-
ridi successisse non filium, sed nepotem, Dionem autem errore paternum
regnum dixisse, quod esset avitum3 idque si non verum, certe a vero prope
abesse iam apparet. Fuit enim Polemo alter vere Pythodoridis nepos, ex
filia tamen, non ex filio, filius autem Cotyis. Nam postquam comperimus
Polemonis matri nomen fuisse Antoniae Tryphaenae, imperatores autem,

qui ab Antonio IIIviro originem traherent, eius mulieris propinquae suae

filiis summopere favisse, Tryphaenam in nummis Polemonis repraesen-
tatam iam nemo negabit non uxorem eius esse (cum praesertim aliunde
compertum sit uxorem Polemonem duxisse Berenicen regis Herodis filiam 3),
sed matrem, item vel propter solum Tryphaenae nomen nummis suis in-
scriptum Polemonem alterum omnino ad stirpem Cotyis referendum esse 4).
Ita hoc quoque intellegitur Tiberium in Ponti regno id ipsum fecisse, quod
fecit in Thracia, scilicet Pythodoride aut mortua aut a regno remota non
liberis eius id tradidit, sed sibi retinuit. Gaius autem cum imperare coepit,
deficiente videlicet stirpe Polemonis virili cognomini nepoti eius ex filia
consobrina regi Thraciae nupta regnum Polemonis tradidit, id est
Pontum et Bosporum3 quorum Bosporum, -cum Claudius regnare coepit
a. p. Chr. 41, Polemo cum Ciliciae parte permutare coactus est5), Pontum
retinuit ad a. p. Chr. 63, quo Nero eum in provinciae formam redegitss).

11· Cotys Cotyis et Antoniae Tryphaenae filius tertius quo tem-
pore fratres maiorum regna adepti sunt, et ipse teste decreto Cyziceno
regnum obtinuit, quod sub maioribus suis olim fuisset (p. 259 adn. 4). Ad-

l) Waddington l. c. p. 117.
²) Ephem. l. c. p. 271. Cf. Waddington l. c. p. 120.

³) Ioseph. 20, 8, 3.

4) Curtius in actis menstruis citatis p. 20 recte vidit Tryphaenam in nummis Po-
lemonis memoratam eandam esse atque quae nominatur in titulo Cyziceno; minus recte
Polemonem iudicat sorori hune honorem habuisse. Nam ut mittam talia uxori matrive
magis convenire quam sorori, accedit quod Polemo is cuius extant nummi propter aeta-
tem non potest fuisse filius Polemonis Pythodoridjs mariti. Proinde Tryphaena non soror

eius fuit, sed aut amita aut mater.
⁵) Dio 60, 8. Ioseph. 20, 8, 3.
⁶) Suet. Ner. 18. Marquardt Seaatsverwaltunq 1, 202.

 

