QvAas'r. onom'roL. 1. 29

 

nullum unquam exemplum repperi; Turannius ter scriptum est in titulo ur-
bano apud Fabrettium p. 386, 227 itemque in titulo christianae aetatis apud
eundem p. 386, 324, Turannia bis apud Muratorium p. 1282, 6 in titulo ex
schedis Accursii desumpto, quae bonae fidei sunt. Sed potest in his exem-
plis aut erratum esse a lapicidis descriptoribusve aut derivatum esse nomen
cnm pravo doctrinae studio a τόξαννος Graeco vocabulo. Compara Verrii
Flacci explicationem a Festo p. 355, 15 servatam: Turannos Etruscos ap-
pellari solitos ait Verrius a Turrheno duce Lydorum, a cuius yente's praecipua
crudelitate etiam tyrannos dictos ¹).

Adiectivis formatione aequalis est similisve magna cognominum pars3
neque desunt cognomina in anus formata. Itaque de nominibus gentiliciis
in anus quaesituro tam cognomina in anus quam gentilicia in anius respi-
cienda sunt. Non dico in anius gentilicia derivata esse omnia ex nomini-
bus aut cognominibus in anu3; sed redeunt in uno quoque trium illorum
generum radices eaedem similesve. Cum vero per se probabile sit in no-
minibus similiter atque in appellativis an suffixum originem localem, ut
breviter dicam, indicasse, ea tantum ex cognominibus in anus gentiliciisqu'e
in anius hic considerabo, quae certo probabiliterve ad eius generis radices
possunt referri.

Aliud enim praeterea extat cognominum frequens adiectivorumve genus
(nam utrumque dicere possis) in anus formatorum, quae originem non a
locis, sed ab hominibus traxerunt. Qui ex sua gente per adoptionem in
aliam transierunt, eos prioris gentis indicationem servavisse notum est cog-
nominibus ex gentis primariae nomine per anus suffixum formatis3 ut Paulli
Aemilii filius dictus est Scipio Aemilianus. Hoc utrum necessario semper
ita institutum fuerit necne hic non curo; certum autem est cognomina eius
generis extitisse non pauca, et ab eius formae cognominibus etiam gentilicia
formari potuisse in anius. Pariliter servi publici (ut Mommsenus expo·
suit ro‘m. Staatsrecht 1 p. 252) servique nobilium, qui in aliam domum trans-
ierunt hereditate vel alio modo (ut emptu Germanianus ille C. Ι. L. ΙΙ, 2641),
prioris domini nomen servaverunt additis adieetivis in anus formatis (qua
de re Mommsenus dixit Hermae'2 p. 157 s.). Sic servos libertosve novimus
Acteanos Aqrippianos Galbianos Maecenatianos Drusianos Germanicianos Dru-
sillianos Claudianianos Pallantianos Poppaeanos 2). Postremo sollemnis est
anus terminatio in agrorum camporum fundorum hortorum praediorum vinea-
. rum villarum rusticarum nominibus a dominis derivati33 praeter tabulas ali-
’ mentarias, quas habemus, Mommseni ad inscriptiones Neapolitanas (p. 463)
et Henzeni ad syllogen Orellianam (p. 22) indices multa eius generis

z exempla praebent.

Haec de quibus ultimo loco dixi genera id commune habent, quod

“ cum a nominibus gentiliciis in ius terminatis derivata sint longe plurima,

 

¹) De Oscorum dekmanm‘c'fs in Mommseni dial. It. inf. p. 225 fortasse aliter iudi-

ζ candum.

²) cf. Orelli 2991ss. Henzen 6255. 6351.

